เว็บไซต์และแอปสื่อสังคมถูกบล็อคไหม เครือข่ายของคุณช้าอย่างผิดปกติอยู่หรือไม่ ใช้ OONI Probe เพื่อตรวจดูได้!

ด้วยแอปนี้ คุณจะวินิจฉัยการปิดกั้นเว็บไซต์และแอปส่งข้อความ ตรวจวัดความเร็วและประสิทธิภาพของเครือข่ายของคุณ และตรวจสอบว่าระบบที่เป็นที่มาของการปิดกั้นและการสอดส่องนั้นอยู่ในเครือข่ายของคุณหรือไม่

OONI Probe พัฒนาโดย Open Observatory of Network Interference (OONI) ซึ่งเป็นโครงการซอฟต์แวร์เสรีที่มุ่งเปิดเผยการปิดกั้นอินเทอร์เน็ตทั่วโลก

ตั้งแต่ปี 2012 ชุมชุนระดับโลกของ OONI ได้เก็บรวบรวมการตรวจวัดเครือข่ายเป็นจำนวนหลักล้านจุด จากมากกว่า 200 ประเทศ เปิดเผยให้เห็นถึงกรณีการแทรกแซงก่อกวนเครือข่ายจำนวนมาก

<b>เก็บรวบรวมหลักฐานของการปิดกั้นอินเทอร์เน็ต</b>
คุณสามารถตรวจสอบได้ว่าเว็บไซต์และแอปส่งข้อความถูกปิดกั้นหรือไม่ และอย่างไร ข้อมูลการตรวจวัดเครือข่ายที่คุณจัดเก็บอาจถูกใช้เป็นหลักฐานว่ามีการปิดกั้นอินเทอร์เน็ต

<b>ตรวจหาระบบที่เป็นที่มาของการปิดกั้นและการสอดส่อง</b>
การทดสอบของ OONI Probe ถูกออกแบบเพื่อเปิดเผยการมีอยู่ของระบบ (middlebox - กล่องกลางทาง) ที่อาจเป็นที่มาของการปิดกั้นและการสอดส่อง

<b>ตรวจวัดความเร็วและประสิทธิภาพของเครือข่ายของคุณ</b>
คุณสามารถตรวจวัดความเร็วและประสิทธิภาพของเครือข่ายของคุณด้วยการเรียกใช้การทดสอบ NDT (Network Diagnostic Test) ของ OONI คุณยังสามารถตรวจวัดประสิทธิภาพของการเล่นวิดีโอแบบสตรีมได้ด้วยการทดสอบ DASH (Dynamic Adaptive Streaming over HTTP)

<b>ข้อมูลเปิด</b>
OONI เผยแพร่ข้อมูลการตรวจวัดเครือข่าย เพราะข้อมูลเปิด (open data) อนุญาตให้บุคคลที่สามตรวจยืนยันข้อค้นพบของ OONI ทำการศึกษาอิสระ และตอบคำถามวิจัยอื่นๆ การเผยแพร่ข้อมูล OONI อย่างเปิดเผยยังช่วยเพิ่มความโปร่งใสให้กับการปิดกั้นอินเทอร์เน็ตทั่วโลก คุณสามารถดูและดาวน์โหลดข้อมูล OONI ได้ที่: https://ooni.io/data/

<b>ซอฟต์แวร์เสรี</b>
การทดสอบทุกอย่างของ OONI Probe (รวมทั้งวิธีทำ NDT และ DASH ของเรา) อยู่บนฐานของซอฟต์แวร์เสรีและโอเพนซอร์ส คุณสามารถหาโครงการซอฟต์แวร์ของ OONI ได้บน GitHub: https://github.com/ooni หากอยากรู้ว่าการทดสอบของ OONI Probe ทำงานอย่างไร เรียนรู้เพิ่มเติมได้ที่: https://ooni.io/nettest/

รับข่าวสารความเคลื่อนไหวจากจักรวาล OONI ติดตามเราบนทวิตเตอร์: https://twitter.com/OpenObservatory