A bllokohen sajte dhe aplikacione mediash shoqërore? A është rrjeti juaj i ngadaltë në mënyrë të pazakontë? Vini në punë OONI Probe që ta mësoni!

Me këtë aplikacion do të ekzaminoni bllokimin e sajteve dhe aplikacioneve të shkëmbimit të atypëratyshëm të mesazheve, do të matni shpejtësinë e funksionimin e rrjetit tuaj dhe do të shihni nëse sisteme që mund të ishin përgjegjës për censurimin dhe survejimin gjenden në rrjetin tuaj apo jo.

OONI Probe zhvillohet nga Observatori i Hapur i Interferencave Në Rrjete (OONI), një projekt <em>software</em> i lirë (në Projektin Tor) që synon nxjerrë zbuluar censurimin e internetit nëpër botë.

Që prej 2012-s, bashkësia mbarëbotërore e OONI-t ka grumbulluar miliona matje rrjeti nga më shumë se 200 vende, duke hedhur dritë mbi raste të shumta interference në rrjete.

Grumbulloni prova censurimi interneti
Mund të kontrolloni nëse bllokohen dhe në ç’mënyrë, sajte dhe aplikacione shkëmbimi të atypëratyshëm mesazhesh. Të dhënat e matjeve në rrjet që grumbulloni mund të shërbejnë si provë për censurimin e internetit.

Pikasni sisteme përgjegjës për censurim dhe survejim
Testet nga OONI Probe janë hartuar gjithashtu për të zbuluar praninë e sistemeve (<em>middleboxes</em>) që mund të jenë përgjegjës për censurim dhe survejim.

Matni shpejtësinë dhe funksionimin e rrjetit tuaj
Mund të matni shpejtësinë dhe funksionimin e rrjetit tuaj, duke xhiruar sendërtimin nga OONI të Testit të Diagnostikimit të Rrjeteve (NDT). Mundeni edhe të matni funksionimin e transmetimeve video, me testin Transmetim Adaptiv Dinamik përmes HTTP-je (DASH).

Të dhëna të hapëta 
OONI i boton të dhënat nga matje rrjetesh, ngaqë të dhënat e hapëta u lejojnë palëve të treta të verifikojnë gjetjet e OONI-t, të kryejnë studime të pavarura dhe t’u përgjigjen pyetjeve të tjera nga kërkimi. Botimi haptazi i të dhënave të OONI-t ndihmon gjithashtu të shtohet transparenca rreth censurimit të internetit nëpër botë. Të dhëna nga OONI mund të eksploroni dhe të shkarkoni nga këtu: https://ooni.io/data/

Software i lirë
Krejt testet OONI Probe (përfshi sendërtimet tona të NDT-së dhe DASH-it) bazohen në <em>software</em> të lirë dhe me burim të hapët. Projektet <em>software</em> OONI mund t’i gjeni në GitHub: https://github.com/ooni. Kureshtar të mësoni se si funksionojnë testet OONI Probe? Mësoni më tepër: https://ooni.io/nettest/

Që të merrni përditësime nga OONI-versi, na ndiqni në Twitter: https://twitter.com/OpenObservatory
