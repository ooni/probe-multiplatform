A bllokohen sajte dhe aplikacione mediash shoqërore? A është rrjeti juaj në mënyrë të pazakontë i ngadaltë? Përdorni OONI Probe që ta mësoni.

Me këtë aplikacion, do të ekzaminoni bllokimin e sajteve dhe aplikacioneve të shkëmbimit të atypëratyshëm të mesazheve, do të matni shpejtësinë dhe funksionimin e rrjetit tuaj dhe do të shihni nëse në rrjetin tuaj janë të pranishëm sisteme që mund të jenë përgjegjës për censurim dhe survejim në të.

OONI Probe zhvillohet nga Open Observatory of Network Interference (OONI), një projekt <em>software</em> i lirë (nën The Tor Project), që synon të zbulojë censurimin e internetit nëpër botë.

Që prej 2012-s, bashkësia mbarëbotërore e OONI-t ka grumbulluar miliona rezultate matjesh nga më shumë se 200 vende, duke hedhur dritë mbi raste të shumta ndërhyrjesh në rrjet.

▶ Grumbulloni prova të censurimit të internetit
Mund të kontrolloni nëse bllokohen apo jo, dhe si, sajte dhe aplikacione shkëmbimi mesazhesh të atypëratyshëm. Të dhënat e matjeve të rrjetit që do të grumbulloni mund të shërbejnë si evidencë e censurimit të internetit. 

▶ Pikasni sisteme përgjegjës për censurim dhe survejim
Testimet e OONI Probe janë hartuar gjithashtu për të zbuluar prani sistemesh (<em>middleboxes</em>) që mund të jenë përgjegjës për censurimin dhe survejimin.

▶ Matni shpejtësinë dhe funksionimin e rrjetit tuaj
Mund të matni shpejtësinë dhe funksionimin e rrjetit tuaj duke përdorur sendërtimin e OONI-t të Testit të Diagnostikimit të Rrjetit (NDT). Mundeni gjithashtu të vlerësoni funksionimin e transmetimeve video, përmes testit “Transmetim Dinamik Adaptive përmes HTTP-je” (DASH).

▶ Të dhëna të hapëta
OONI i boton të dhënat e matjeve të rrjetit, ngaqë të dhënat e hapëta u lejojnë palëve të treta të verifikojnë ç’zbulon ONNI, të bëjnë studime të pavarura dhe t’u japin përgjigje pyetjeve të tjera nga puna kërkimore. Botimi i hapët i të dhënave të OONI-t ndihmon edhe në rritjen e transparencës lidhur me censurimin e internetit nëpër botë. Mundeni të eksploroni dhe të shkarkoni të dhëna OONI këtu: https://ooni.io/data/

▶ Software i lirë
Krejt testet OONI Probe (përfshi sendërtimet tona për NDT-në dhe DASH-in), bazohen në <em>software</em> të lirë dhe me burim të hapët. Projektet <em>software</em> OONI mund t’i gjeni në GitHub: https://github.com/ooni. Kureshtar të mësoni se si funksionojnë testet OONI Probe? Mësoni më tepër: https://ooni.io/nettest/

Që të merrni përditësime nga OONI-versi, nda ndiqni në Twitter: https://twitter.com/OpenObservatory
